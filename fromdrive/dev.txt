रामायण काल में भगवान राम के पुत्र कुश की राजधानी कुशावती को 483 ईसा पूर्व बुद्ध ने अपने अंतिम विश्राम के लिए चुना ।
मल्‍लों की राजधानी होने के कारण प्राचीनकाल में इस स्‍थान का अत्‍यंत महत्‍व था ।
बौद्ध धर्मावलंबियों के अनुसार लुंबनी , बोधगया और सारनाथ के साथ ही इस स्‍थान का विशद् महत्‍व है ।
हिंदू राजाओं के काल में चीन से ह्वेन सांग , फाह्यान और इत्‍सिंग ने अपने यात्रा वृत्तांत में इस स्‍थान के गौरव का वर्णन किया है ।
कुशीनगर का सबसे ज्‍यादा महत्‍व बौद्ध तीर्थ के रूप में है ।
1876 में यह स्‍थान एक बार फिर प्रकाश में आया , जब तत्‍कालीन पुरातत्‍ववेत्‍ता लॉर्ड कर्निंघम ने महापरिनिर्वाण मूर्ति की खोज की ।
आइए करें सैर -
कुशीनगर की सीमा में प्रवेश करते ही भव्‍य प्रवेशद्वार आपका स्वागत करता है ।
इसके बाद आम तौर पर पर्यटकों की निगाह महापरिनिर्वाण मंदिर की ओर पड़ती है ।
कुशीनगर का महत्‍व महापरिनिर्वाण मंदिर से है ।
इस मंदिर का स्‍थापत्‍य अजंता की गुफाओं से प्रेरित है ।
मंदिर के डाट हूबहू अजंता की गुफाओं के डाट की तरह हैं ।
यह मंदिर उसी स्‍थान पर बनाया गया है , जहाँ से यह मूर्ति निकाली गई थी ।
मंदिर के पूर्व हिस्‍से में एक स्‍तूप है ।
यहाँ पर भगवान बुद्ध का अंतिम संस्‍कार किया गया था ।
मूर्ति भी अजंता के भगवान बुद्ध की महापरिनिर्वाण मूर्ति की प्रतिकृति है ।
वैसे मूर्ति का काल अजंता से पूर्व का है ।
इस मंदिर के आसपास कई विहार ( जहाँ बौद्ध भिक्षु रहा करते थे ) और चैत्‍य ( जहाँ भिक्षु पूजा करते थे या ध्‍यान लगाते थे ) भग्‍नावशेष और खंडहर मौजूद हैं जो अशोककालीन बताए जाते हैं ।
मंदिर परिसर से लगा काफी बड़ा सा पार्क है , जहाँ पर्यटकों का जमावड़ा लगा रहता है ।
वैसे इस पूरे परिसर में अलौकिक शांति का वातावरण है ।
महापरिनिर्वाण मंदिर से कुछ दूर आगे माथा कुँवर का मंदिर है ।
इसके स्‍थानीय लोगों में भगवान विष्‍णु के अवतार होने की मान्‍यता भी प्रचलित है ।
इस मूर्ति के भी करीब पाँच सौ वर्ष पुराना होने का प्रमाण मिलता है ।
माथा कुँवर की मूर्ति काले पत्‍थर से बनी है ।
इसकी ऊँचाई करीब तीन मीटर है ।
मूर्ति भगवान बुद्ध के बोधि प्राप्‍त करने से पूर्व की ध्‍यान मुद्रा में है ।
यहाँ बुद्ध चिरनिद्रा में हैं -
भगवान बुद्ध के महापरिनिर्वाण के बाद 16 महाजनपदों में उनकी अस्‍थियों और भस्‍म को बाँट दिया गया ।
इन सभी स्‍थानों पर इन भस्‍मों और अस्‍थियों के ऊपर स्‍तूप बनाए गए ।
कुशीनगर में मौजूद रामाभार का स्‍तूप इन्‍हीं में से एक है ।
करीब 50 फुट ऊँचे इस स्‍तूप को मुकुट बंधन विहार कहा जाता है ।
हालाँकि स्‍थानीय वाशिंदों में यह रामाभार स्‍तूप के नाम से ही आज भी जाना जाता है ।
महापरिनिर्वाण मंदिर के उत्तर में मौजूद जापानी मंदिर अपने विशिष्‍ट वास्‍तु के लिए प्रसिद्ध है ।
अर्द्धगोलाकर इस मंदिर में भगवान बुद्ध की अष्‍टधातु की मूर्ति है ।
मंदिर सुबह 10 से शाम 4 बजे तक दर्शनार्थियों के लिए खुला रहता है ।
मंदिर के चार बड़े - बड़े द्वार हैं , जो सभी दिशाओं की ओर बनाए गए हैं ।
इस मंदिर की देखरेख जापान की एक संस्‍था की ओर से की जाती है ।
जापानी मंदिर के ठीक सामने संग्रहालय है ।
इसमें बुद्धकालीन वस्‍तुएं , धातुएं , कुशीनगर में खुदाई के दौरान पाई गई मूर्ति , सिक्‍के , बर्तन आदि रखे गए हैं ।
इसके साथ ही मथुरा और गांधार शैली की दुर्लभ मूर्तियाँ भी यहाँ देखने को मिलेंगी ।
मंदिर में थाई शैली की भगवान बुद्ध की अष्‍टधातु की मूर्ति है ।
मंदिर का वास्‍तु थाईलैंड के मंदिरों जैसा ही है ।
इसकी संरक्षिका थाईलैंड की राजकुमारी हैं ।
मंदिर के शीर्ष पर सोने की परत लगाई गई है ।
वाट थाई मंदिर -
वर्तमान में सबसे आकर्षण का केंद्र यहाँ पर हाल ही में निर्मित वाट थाई मंदिर है ।
मंदिर का निर्माण थाईलैंड सरकार के सौजन्‍य से किया गया है ।
सफेद पत्‍थरों से बने इस मंदिर के दो तल हैं ।
इस मंदिर में थाई शैली की भगवान बुद्ध की अष्‍टधातु की मूर्ति है ।
मंदिर का वास्‍तु थाईलैंड के मंदिरों जैसा ही है ।