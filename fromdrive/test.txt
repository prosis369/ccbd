इसके अतिरिक्त गुग्गुल कुंड , भीम गुफा तथा भीमशिला भी दर्शनीय स्थल हैं ।
आधा किमी की दूरी पर भैरवनाथ मंदिर है , जहाँ केवल केदारनाथ के पट खुलने और बंद होने के दिन ही पूजन किया जाता है ।
भैरव का स्थान उत्तराखंड में क्षेत्रपाल अथवा भूमिदेव के रूप में महत्वपूर्ण है ।
यह सोनप्रयाग से 5 किमी आगे और केदारनाथ में 6 किमी पहले ( पैदल ) पड़ने वाला एक अत्यंत महत्वपूर्ण तीर्थ एवं विश्राम स्थल है ।
इसकी ऊँचाई केवल 1982 मीटर है ।
यहाँ गर्म पानी और ठंडे पानी के दो बहुत ही उत्तम कुंड हैं ।
यहाँ गौरी मंदिर है , जो कुछ छोटा है और प्राचीन नहीं है ।
जनश्रुति है कि इसी स्थान पर पार्वती ने महादेव को पाने के लिए तपस्या की थी ।
मंदिर में गौरी और पार्वती की धातु की मूर्तियाँ हैं ।
दूसरा मंदिर राधाकृष्ण का है , जिसे कृष्ण भक्तों का नूतन प्रयास समझा जाना ही उत्तम होगा ।
मंदिर के गर्भगृह में नारायण भगवान की सुंदर मूर्ति है ।
अन्य मूर्तियों में भू - देवी तथा लक्ष्मी की मूर्तियाँ उल्लेखनीय हैं ।
यहाँ अनेक कुंड भी हैं ।
इनके नाम ब्रह्म कुंड , रुद्र कुंड और सरस्वती कुंड हैं ।
इस मंदिर में अखंड धूनी जलती रहती है ।
किंवदंती है कि यह वही अग्नि है , जिसको साक्षी कर शिव ने पार्वती से विवाह किया था ।
पार्वती का मायका अर्थात हिमालय नरेश का निवास ( संभवतः ग्रीष्म निवास ) भी यही बताया जाता है ।
भारतीय सेना करती है व्यवस्था ।
दीपावली महापर्व के दूसरे दिन ( पड़वा ) के दिन शीत ऋतु में मंदिर के द्वार बंद कर दिए जाते हैं ।
6 माह तक दीपक जलता रहता है ।
बंद करते समय मंदिर में भारतीय सेना द्वारा उपस्थित श्रद्धालुओं को भोज दिया जाता है ।
भोज का खर्च भारतीय सेना उठाती है ।
पुरोहित ससम्मान पट बंद कर भगवान के विग्रह एवं दंडी को 6 माह तक पहाड़ के नीचे ऊखीमठ में ले जाते हैं ।
सेना के जवान भगवान के विग्रह को पालकी में बैंडबाजे से लाते हैं ।
प्रायः 10 किमी पैदल यात्रा करनी पड़ती है ।
करोड़ों श्रद्धालुओं की आस्था के प्रतीक केदारनाथ के कपाट खुलने का समय भी मई माह में होता है ।
तब उत्तराखंड की यात्रा आरंभ होती है ।
इंदौर में जिस प्रकार से शेरोंवाली माँ की पूजा आस्था तथा विश्वास के साथ की जाती है उसी विश्वास के साथ कोलकाता में काली माँ की पूजा की जाती है ।
जिस प्रकार शेरोंवाली माँ के मंदिर में जगराता होता है , उसी प्रकार काली माँ के मंदिर में जगराता होता है ।
इसी कारण कोलकातावासी माँ काली के भक्त हैं तथा उनके शक्ति रूप को मानते हैं ।
काली मंदिर में दर्शन किए बिना कोलकाता की सैर अधूरी मानी जाती है ।
हुगली नदी के पूर्वी तट पर स्थित काली मंदिर सन 1855 में बनाया गया था ।
इस पुरानी इमारत में दुर्गादेवी तथा शिव की मूर्ति की स्थापना की गई है ।
रानी राशमोनी में स्थित इस पौराणिक मंदिर में प्रवेश करने के लिए आपको उपस्थित भक्तजन की भीड़ का सामना करना पड़ेगा ।
माँ महाशक्ति के बारे में अनेक कथाएँ प्रचलित हैं ।
एक कथा के अनुसार देवी सती ने जब अपने पिता दक्ष के यहाँ अपमानित होकर यज्ञ में स्वयं को भस्म कर लिया तब क्रोध में आकर यज्ञ ध्वंस के समय भगवान शिव ने तांडव नृत्य किया ।
इस समय माता सती के शरीर के अंश कहीं - कहीं धरती पर गिरे ।
कहते हैं कि उनके पाँव के अंश कोलकाता में जहाँ माँ काली का मंदिर बना है , वहाँ गिरे थे ।
इन अंशों ने पत्थर का रूप धारण किया था ।
इसी की पूजा - अर्चना की जाती है ।
एक और कथा भी प्रचलित है कि भागीरथी नदी के तट पर एक भक्त ने पाँव के अँगूठे के आकार का पत्थर पाया था जो स्वयंभू लिंग था और नकुलेश्वर भैरव का प्रतीक था ।
भक्त इसे जंगल में ले गया और माँ काली की पूजा करने लगा ।
कोलकाता स्थित प्रसिद्ध काली माँ का मंदिर बहुत ही भव्य है ।
इस मंदिर की दीवारों पर बनाई गई टेराकोटा की चित्रकला के अवशेष यहाँ दिखाई देते हैं ।
मंदिर के पुजारी काली माँ की मूर्ति को स्नान कराते हैं जिसे स्नान यात्रा के नाम से जाना जाता है ।
ऐसा साल में एक बार किया जाता है ।
इस दिन अनगिनत भक्तजन आते हैं ।
काली मंदिर में दुर्गा पूजा , नवरात्रि तथा दशहरा के दिन देवी की विशेष पूजा की जाती है ।
इस पूजा का समय अक्टूबर के महीने में तय समय के अनुसार रखा जाता है ।
मंदिर के पट तड़के 3.00 से लेकर प्रातः 8.00 बजे तक खुले रहते हैं तथा प्रतिदिन प्रातः 10.00 से लेकर संध्या 5.00 बजे तक भक्तजन मंदिर में पूजा - अर्चना कर सकते हैं ।